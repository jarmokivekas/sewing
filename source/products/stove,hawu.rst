Savotta HAWU kamiina ja piippu
==============================

Vuokrattavana Savotta HAWU -kamiina ja piippu, tarkoitettu erityisesti HAWU-teltan kanssa käytettäväksi. Tällä saat teltan lämpimäksi myös pakkaskeleillä ja teet talviretkeilystä huomattavasti mukavampaa.

Kamiina on kohtuullisen kevyt kuljettaa, helppo kasata ja toimii hyvin "tavallisen" kokoisen polttopuun kanssa. Lämmittää tehokkaasti, kuivattaa varusteita ja tuo mukavaa tunnelmaa iltaisin teltassa.

Kamiina ei sinänsä ole ruoanlaittotaso, muuta kamiinan yläpuoli kuumenee riittävästi että siinä pystyy keittämään vettä vaikka trangian teepannussa.

Pakettiin kuuluu:

- kamiina
- rullapiippu
- 6 kpl rullapiipun tukirenkaita
- kamiinan käsittely hansikkaat

Turvallisuus ja käyttö: kamiinaa tulee käyttää vain siihen soveltuvassa teltassa ja hyvällä ilmanvaihdolla. Vuokraaja vastaa oikeaoppisesta käytöstä ja siitä, että tulen kanssa toimitaan järkevästi.

Kamiina ja piippu ovat hyvässä kunnossa ja säännöllisesti tarkastettuja.

